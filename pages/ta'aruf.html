<!DOCTYPE html>
<html lang="ur" dir="rtl">
<head>
  <meta charset="UTF-8">
  <title>تعارف - دارالعلوم سیدنا بلالؓ</title>
  <link rel="stylesheet" href="../style.css">
</head>
<body>
  <header><h1>تعارف</h1></header>
  <main>
    <p>عصر حاضر میں مدارس اسلامیہ کا رول اور دارالعلوم سیدنا بلال ؓکا قیام 
	یہ ایک نا قابلِ انکار حقیقت ہے کہ مدارس اسلامیہ کا قیام ووجود امت مسلمہ کیلئے ایمان و عقائد کے تحفظ اور نسل نو کو دینی تعلیم سے آراستہ کرنے کیلئے نہایت ناگزیر ہے،مدارس اسلامیہ ہی وہ مراکز ہیںجہاں سے دین کی ترویج اور اسلام کی اشاعت ہوتی ہے، یہی وہ منارہائے نور ہیں جہاں سےعلوم اسلامیہ کی روشنی امت مسلمہ میں پھیلتی ہے۔
 	یہ مدارس دینیہ اپنی آغوش میں آنے والے طلبہ کوابتداء ہی سے ہمہ گیر اسلامی علوم ،انسانی اقدار ، اور عالمی پیمانے پرمفید عصری علوم وفنون کے ضروری امور سے آراستہ کررہے ہیں،جہاں امت کیلئے ہمہ گیر صلاحیت مند دینی علوم وفنون سے واقف کار ، نوجو ان علماء کی  ایسی جماعت تیار کرنا ہے جواپنی زبان میں ان کی آنکھوں میں آنکھیں ڈال کر بات کر سکیں، انہیں دینی قلعوں میں پڑھنے والے بوریہ نشیں علماء نے کتاب و سنت کو نہ صرف اپنے سینوں سے لگائے رکھا بلکہ امت کے اندر مشرکانہ، جاہلانہ رسوم ورواج کاخاتمہ  اور نت نئے فتنوں کی سرکوبی اور باطل کی ہر سازش کو ناکام کیا ۔
	ان فرزندان مدارس نے حاصل کردہ علمی صلاحیت سے ملک و ملت کی تعمیر کرکے عالمی سطح پر ثابت کردیا ہے کہ مدارس تشنگانِ علوم کی آبیاری کے ساتھ دماغ میں گردش کرنے والے افکار، دلوں میں مچلتے ہوئے جذبات کو انہیں اصول و آئین کے سانچے میں ڈھال کر ایسے دِل و دماغ کی تربیت کرتے ہیں جو تخریبی عناصر سے نا آشنا، انسانیت کے درد سوز جذبات سے مخمور، مثبت افکار، غیر جانبدارانہ خدمت خلق کے ولولوں سے معمور، صالح معاشرہ کی تشکیل پر مرمٹنے والے عظیم محرکات سے معمور ہوتے ہیں۔
	ترقی یافتہ دور میں مدارس اسلامیہ کامشن جس کے تحت ماہر و عبقری، مخلصین علماء کرام و اولوالعزم داعیوں سے انسانیت کی آبیاری ہورہی ہے۔ جہاں یہ نفوس قدسیہ علم و آگہی کے میدان میں کارہائے نمایاں انجام دے رہے ہیں وہیں حق گوئی وبے باکی، حب الوطنی اور ملک سے وفاداری کے بے لوث خدام ، عمدہ اخلاق و حسن کردار جیسے صفات کے حامل ، وفادار فرزندان توحید کی ملک کی عزت و آبرو کی حفاظت کیلئے اعلیٰ نمونہ تیار کرتے ہیں۔
	عصر حاضر پر نگاہ ڈالنے سے یہ ضرورت محسوس ہوتی ہے کہ ہمہ گیر صلاحیت مند، دینی علوم و فنون سے واقف کار، باصلاحیت علماء کیلئے ضروری ہے کہ وہ شیطانیت کے علمبرداروں کے سامنے ان کی آنکھوں میں آنکھیں ڈال کر باتیں کرنے والے عصر حاضر کے رجال کار بن سکیں۔جو بین الاقوامی محاذوں، ناقابل تغیر اسلامی علوم اور ہر دم تغیر پذیر عصری فنون میں بیک وقت دستگاہ کامل رکھتے ہوں۔ 
	یہ ادارہ اپنی نوعیت کا ایک ایسا ادارہ ہے جو عصر حاضر کی نزاکتوں کو مد نظر رکھتے ہوئے دینی تعلیم و تربیت کے ساتھ ساتھ عصر علوم و فنون سے آگہی کیلئے کوشاں ہے۔
</p>
  </main>
  <footer><a href="../index.html">واپس جائیں</a></footer>
</body>
</html>

